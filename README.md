# -Simulation-Scheduling-CPU
1. الگوریتم FCFS (First Come First Served)
داده‌ها بر اساس زمان ورود (Arrival Time) مرتب می‌شوند.
پردازش‌ها به ترتیب ورود اجرا می‌شوند، بدون وقفه.
برای هر پردازش، زمان شروع اجرا (Start Time) برابر با زمان جاری سیستم یا زمان ورود پردازش (هرکدام بزرگتر بود) در نظر گرفته می‌شود.
پس از اجرای پردازش، زمان پایان (Completion Time) ثبت می‌شود.
سپس با داشتن زمان‌های شروع، پایان، ورود و مدت اجرای پردازش، زمان‌های انتظار، بازگشت و پاسخ حساب می‌شوند.
چون الگوریتم ساده و غیر پیش‌دستی است، ترتیب اجرا فقط یک بار انجام می‌شود و به پردازش‌ها اجازه تغییر در صف داده نمی‌شود.

2. الگوریتم SJF (Shortest Job First) غیر پیش‌دستی
کد به صورت حلقه‌ای اجرا می‌شود تا تمام پردازش‌ها کامل شوند.
در هر مرحله، پردازش‌هایی که به سیستم رسیده‌اند و هنوز اجرا نشده‌اند، بررسی می‌شوند.
از بین این پردازش‌ها، پردازشی که کمترین زمان اجرای (Burst Time) دارد انتخاب می‌شود.
سپس پردازش انتخاب‌شده اجرا و کامل می‌شود.
زمان شروع، پایان، و سایر اطلاعات محاسبه شده و ذخیره می‌شود.
اگر در لحظه اجرای کنونی، پردازشی آماده نباشد، زمان سیستم یک افزایش می‌یابد تا پردازشی برسد.
این الگوریتم هم غیر پیش‌دستی است یعنی اگر پردازشی شروع شود، تا پایان اجرا ادامه دارد.

3. الگوریتم Round Robin
یکی از الگوریتم‌های پیش‌دستی و نوبتی است.
مقدار کوانتوم زمانی (Time Quantum) تعریف می‌شود.
پردازش‌ها به ترتیب ورود، در صف قرار می‌گیرند.
هر پردازش به اندازه کوانتوم زمان اجرا می‌شود یا اگر زمان اجرای باقی‌مانده کمتر باشد، تا پایان خودش اجرا می‌شود.
اگر پردازش تمام نشود، پس از اجرای کوانتوم زمان، به انتهای صف بازمی‌گردد.
این روند تا وقتی که همه پردازش‌ها کامل شوند ادامه پیدا می‌کند.
زمان پاسخ اولین اجرای هر پردازش ثبت می‌شود.
در نهایت زمان پایان، انتظار و بازگشت محاسبه می‌شود.
نکات مشترک پیاده‌سازی
هر فرآیند به صورت یک ساختار (Struct) با فیلدهای شناسه، زمان ورود، مدت زمان اجرا، و زمان‌های شروع، اتمام، پاسخ و ... مدل‌سازی شده است.
زمان سیستم (current time) در تمام الگوریتم‌ها با توجه به اجرای فرآیندها جلو می‌رود.
پس از پایان اجرای الگوریتم‌ها، با استفاده از زمان‌های محاسبه شده، معیارهای موردنظر (WT, TAT, RT) برای هر فرآیند و میانگین آن‌ها گزارش می‌شوند
























